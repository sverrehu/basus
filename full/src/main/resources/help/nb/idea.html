<h1>Idéen Bak Basus</h1>

<p>For å forstå tanken bak Basus må man vite litt om meg, Sverre,
forfatteren av Basus. Jeg ble født i 1968 i Norge. Som sønn av en ham
radio operatør (LA3YU) ble jeg oppdratt med lukten av loddetinn i
nesa. På tidlig 1980 tallet så kjøpte min gud-lignende (for meg)
tekno-pappa et ZX-81 byggesett og satt det sammen. Det var den første
rimelige datamaskinen til hjemmebruk. Ren magi. Til tross for sin
gud-lignende forståelse av teknologi så klarte ikke faren min å laste
et program fra tape spilleren. Men det klarte jeg ved å fin justere
volum kontrollen, og det var min første erfaring med å mestre
teknologi utover det som kan forventes av forbildet mitt. Jeg må ha
vært rundt 12 år og det som skjedde gjorde at jeg begynte å søke etter
å mestre datamaskiner.</p>

<p>Problemet mitt var at jeg var helt på egenhånd. Siden ingen andre
barn hadde en nerde pappa slik som min og ingen av de hadde en
datamaskin. Og det var bare å glemme lærer på skolen på den
tiden. Datamaskiner var "science fiction" (hvis de i det hele tatt var
kjent med det uttrykket). Jeg klarte på tross av dette å lære meg selv
programmering i programmeringsspråket Basic ved å lese noen bøker og
studere programmer som andre hadde laget. Jeg lærte til og med et
annet språk underveis siden flesteparten av bøkene var skrevet på
engelsk. Ettersom årene gikk klarte jeg å lære meg både assembler,
Pascal, C, Perl, og noen flere programmeringsspråk bare ved å lese
bøker. Men det hadde ikke vært så lett hvis det ikke hadde vært for
Basic, språket som startet alt for meg.</p>

<p>Nå beveger vi oss frem til nåtiden. En mastergrad i "Computer
Science" og flere programmeringsspråk har passert. Under mine år som
profesjonell programmerer har jeg møtt mange andre som har hatt
lignende barndom. De vokste opp på tidlig 80 tallet med ZX-81, VIC-20,
Commodore 64, Oric-1, Dragon 32 og andre maskiner. Og alle disse
klarte å lære seg selv å programmere uten noe form for hjelp. Vi er en
generasjon med nerder, og det ser ut som om vi er den første og eneste
slik generasjon. Man ser ikke disse barna lenger, hvertfall ikke i
like stor grad som man gjorde på tidlig 80 tallet.</p>

<p>Jeg har selv to barn, og jeg har vist begge to dagens høynivå
programmeringsspråk uten hell. De skjønner det rett og slett ikke. Jeg
har noen teorier som beskriver hvorfor programmerings eksplosjonen
døde ut, en som vi ikke kan gjøre noe med, og en annen som jeg tror vi
kan gjøre noe med.</p>

<h2>Vi kan ikke gjøre noe med dette</h2>

<p>Barn bruker datamaskiner for å spille spill. Punktum. Og kanskje
litt chatting også. Dagens spill ligner ikke i det hele tatt på
spillene vi hadde på 80 tallet. Dagens spill inneholder 3D grafikk som
kan minne om spesial effektene i filmer. Utviklet ved bruk av "motion
capture" og andre ting som krever million kostnader i utstyr. Og spill
musikken er tatt opp i studio med verdens kjente orkester. Man har
regissører, klippere og andre ting man som oftest forbinder med film
verdenen. Det er umulig for en enslig tenåring kan konkurere med
dagens spill.</p>

<p>Slik var det ikke i den gyldne alderen. Etter å ha lært seg selv
programmering i noen måneder kunne de fleste ivrige programmerere lage
spill som nesten kunne konkurrere med det man kunne kjøpe på kassett i
butikken.</p>

<p>Vi kan ikke gjøre så mye med dette. Det er utvikling og det er
spennende for de av oss som synes de moderne spillenen er gode.</p>

<h2>Hva vi kan gjøre noe med</h2>

<p>Siden behovet for å lage mer avanserte programmer har blitt større
har også programmeringsspråkene blitt større. Det tradisjonelle
"Hello, World" programmet, et program som bare vise en tekst på
skjermen kan ikke lenger bli skrevet med bare noen få linje kode i de
fleste moderne språk. Man trenger å legge til syntaktisk sukker som
gjør det vanskelig for nybegynnere å forstå.</p>

<p>Hvis vi har lyst til å oppdra en ny generasjone med data nerder så
tror jeg vi trenger å gå tilbake til den tiden det å lage enkle
programmer var enkelt. Vi burde ikke trenge å skrive 10 eller 20
linjer med kode for å vise "Hello, World" på skjermen. Vi burde ikke
trenge å vide forskjellen på heltall, flyttall, strenger og boolske
verdier før vi må. Vi burde ikke trenge å skrive kryptiske kompilator
kommandoer for å oversette program koden, og en annen kryptisk
kommando for å kjøre koden. Vi burde slik vi gjorde det på 80 tallet:
fortelle datamaskinen hva den skal gjøre, og så gjøre den det.</p>

<p>Det er idéen bak Basus: Gjør det enkelt igjen.</p>

<p>Og med denne idéen kommer en andvarsel: Basus er ikke et språk man
burde holde seg til for evig. Til dette er det altfor smått og
begrenset. Basus burde brukes helt til man har en forståelse for
variabler, kontroll uttrykk og sekvensiell eksekvering. Når man har
forstått de enkle konseptene så burde man bevege seg over til et
moderne programmingsspråk.</p>

<p>Med andre ord: Basus er et verktøy for å bli introdusert til
programmering og det er alt.</p>
